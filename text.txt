Програмування — процес проєктування, #написання, тестування, зневадження і #підтримки комп'ютерних програм. Програмування поєднує в собі елементи
інженерії (існує навіть відповідна спеціальна галузь інженерії — програмна інженерія, англ. software engineering), фундаментальних наук (перш за
все комп'ютерних наук і математики) і мистецтва[1].

У вужчому значенні програмування розглядається як кодування — #реалізація у вигляді програми одного чи кількох взаємопов'язаних алгоритмів
(у сучасних умовах це здійснюється з застосуванням мов програмування). У ширшому розумінні процес програмування охоплює і створення, тобто
розроблення, алгоритмів, і аналіз потреб майбутніх користувачів програмного забезпечення. Результатом програмування зазвичай є програма або програмний продукт.

Технологія програмування постійно розвивається, що призводить до появи нових мов програмування, інструментів розроблення і сфер застосування.
 Також підвищується потужність готових компонентів, доступних для використання програмістами. Тому важливою ознакою програмування є регулярне опанування нових технологій.